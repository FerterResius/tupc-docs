====================================================
Proposta di legge T.U. “Protezione civile regionale”
====================================================

========================================
Capo IV - Rapporti con strutture statali
========================================

===========
Articolo 16 
===========

Concorso e coordinamento (art. 11, comma 1, lettera c e g del Codice)
---------------------------------------------------------------------


1)	Il concorso del sistema di protezione civile regionale alle attività di rilievo nazionale avviene sulla base di apposite convenzioni stipulate con le competenti strutture statali, anche con riferimento al Corpo nazionale dei Vigili del Fuoco.
2)	La Giunta regionale, con deliberazione, d’intesa con le Prefetture, definisce le modalità di coordinamento, in ambito regionale, tra Regione e strutture operative statali per l’esecuzione degli interventi urgenti e lo svolgimento dei servizi di emergenza, nel rispetto delle competenze di cui all'articolo 9 e all'articolo 10 del Codice.


===========
Articolo 17
===========

Tavolo dei rapporti istituzionali (art. 11, comma 1, lettera g del Codice)
--------------------------------------------------------------------------

1.	Il Presidente della Giunta regionale, con decreto, costituisce, d’intesa con i rappresentanti del Ministero competente, il Tavolo dei rapporti istituzionali per la protezione civile (di seguito denominato Tavolo), composto da rappresentanti delle Prefetture, delle strutture operative statali, della Regione e degli enti locali, che restano in carica tre anni.
2.	Il Tavolo ha funzione di verifica e monitoraggio della effettività del coordinamento tra le strutture statali ed i livelli regionali e locali.
3.	Le modalità di funzionamento del Tavolo sono definite dal medesimo mediante regolamento approvato in occasione della prima riunione, su proposta della struttura regionale di cui all’articolo 18, d’intesa con il presidente del Tavolo.
4.	La partecipazione al Tavolo non prevede alcun compenso.