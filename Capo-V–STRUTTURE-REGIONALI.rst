====================================================
Proposta di legge T.U. “Protezione civile regionale”
====================================================

============================
Capo V - Strutture regionali
============================


Articolo 18wdwdwsd
===========
Struttura regionale di protezione civile (art. 11, comma 1, lettera e del Codice)
---------------------------------------------------------------------------------
1)	La struttura regionale di protezione civile è definita dall’atto di organizzazione dell’Agenzia regionale di Protezione Civile, in conformità alla legge regionale istitutiva n. 46 del 2019.  
2)	La sala operativa regionale è un’articolazione della struttura di cui al comma 1 ed assicura il costante flusso di raccolta e scambio delle informazioni con il Dipartimento della protezione civile, le Prefetture, le Province e i Comuni, il Corpo nazionale dei Vigili del Fuoco e le strutture operative statali.
3)	La Giunta regionale, con deliberazione, nell'ambito del piano di cui all'articolo 5, al fine di assicurare la prontezza operativa e di risposta in occasione o in vista degli eventi emergenziali di protezione civile, definisce:
  a)	le peculiari procedure operative della struttura regionale;
  b)	il suo coordinamento con gli altri uffici regionali, con particolare riferimento alle attività del centro funzionale e dei presidi territoriali, in attuazione dell’articolo 6, comma 1, lettera d) del Codice;
  c)	le procedure e le modalità di organizzazione delle azioni tecniche, operative e amministrative peculiari e semplificate, in attuazione dell’articolo 6, comma 1, lettera e) del Codice;
  d)	la composizione della sala operativa regionale e la sua gestione, con l'assegnazione di personale adeguato e munito di specifiche professionalità, secondo quanto previsto dall’articolo 46 del Codice.



Articolo 19
===========
Colonna mobile regionale (art. 11, comma 1, lettera h del Codice)
-----------------------------------------------------------------
1)	La Regione, per il tramite dell’Agenzia, organizza e gestisce la colonna mobile regionale di protezione civile per gli interventi in occasione o in previsione degli eventi di cui all’articolo 7, lettere b) e c) del Codice.
2)	Alla colonna mobile regionale partecipano la Regione, gli enti locali e il volontariato organizzato di cui all’articolo 12, comma 1.
3)	La Giunta regionale, con deliberazione, nell'ambito del piano di cui all'articolo 5, stabilisce:
  a)	le modalità di partecipazione della colonna mobile regionale di protezione civile, nonché la relativa organizzazione, in conformità agli indirizzi nazionali;
  b)	le modalità per il potenziamento della colonna mobile regionale e le relative procedure;
  c)	l’eventuale concorso del Corpo nazionale dei Vigili del Fuoco.


Articolo 20
===========
Logo e segni distintivi - Identità visiva (art. 30 del Codice)
--------------------------------------------------------------
1)	La Regione applica le direttive nazionali in tema di emblemi e loghi, con particolare riferimento al volontariato organizzato iscritto nell'elenco territoriale regionale.
2)	La Giunta regionale, con deliberazione, individua:
  a)	il logo identificativo della protezione civile della Regione e le relative modalità di utilizzo e integrazione con gli elementi identificativi delle altre componenti del servizio nazionale della protezione civile;
  b)	i segni distintivi della colonna mobile regionale di protezione civile.


Articolo 21
===========
Benemerenze
-----------
1)	Per l’assegnazione di pubblica benemerenza, si applica la disciplina per le onorificenze regionali ……………………………
2)	La proposta della benemerenza viene effettuata dal Presidente della Giunta regionale o dall’Assessore delegato, in relazione alla meritoria partecipazione alle attività di protezione civile ed in ragione delle particolari capacità propositive e gestionali o singolari doti di altruismo e abnegazione dimostrate.


Articolo 22
===========
Finanziamento del sistema regionale (art. 11, comma 2 del Codice)
-----------------------------------------------------------------
1)	La Regione sostiene l’organizzazione del sistema regionale di protezione civile attraverso appositi finanziamenti in coerenza con l’effettività delle funzioni previste nel piano regionale di cui all’articolo 5, ed al fine di garantirne la relativa attuazione.
2)	La Giunta regionale provvede all’attuazione di quanto previsto al comma 1 mediante l'adozione di proprie deliberazioni.
