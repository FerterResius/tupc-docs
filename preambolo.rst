====================================================
Proposta di legge T.U. “Protezione civile regionale”
====================================================

=========
PREAMBOLO
=========

Il Consiglio regionale
Visto l’articolo 117, comma terzo, della Costituzione;
Visto lo Statuto della Regione Abruzzo;
Vista la legge 6 marzo 2017, n. 30 (“Delega al Governo per il riordino delle disposizioni legislative in materia di sistema nazionale della protezione civile”);
Vista la legge regionale 14 dicembre 1993, n.72 (Disciplina delle attività regionali di protezione civile);
Visto il decreto legislativo 2 gennaio 2018, n. 1 (“Codice di protezione civile”); Considerato che:
Con l’entrata in vigore del decreto legislativo del 2 gennaio 2018, n. 1 “Codice di protezione civile” e successive modificazioni e integrazioni è stata realizzata un’attività di ricognizione, riordino, coordinamento, modifica e integrazione delle disposizioni legislative vigenti che disciplinano il Servizio nazionale della protezione civile e le relative funzioni;
Il suddetto decreto legislativo n. 1/2018, pur essendo una norma di riordino, in attuazione della legge delega n. 30/2017, introduce importanti e rilevanti novità nella materia come l’individuazione del Presidente della Giunta regionale quale autorità di protezione civile (funzione politica), il maggior spessore - nell’ambito organizzativo operativo - assegnato all’articolazione di base di protezione civile ( denominati ambiti territoriali e organizzativi ottimali), le maggiore centralità dell’attività di pianificazione, etc.;
La proposta di legge in oggetto ha lo scopo di adeguare pertanto la normativa regionale al nuovo assetto organizzativo e di funzioni della protezione civile;
Risulta necessario garantire una maggiore efficacia dell’azione di protezione civile, correlata alla semplificazione dell’azione medesima, e si rende necessario altresì una rivalutazione del ruolo della Regione rispetto a quanto delineato nel sistema 
La proposta di legge de qua recepisce, inoltre, quanto stabilito e definito nel Codice in relazione alle competenze, ai principi ed alle definizioni, osservandone la rilevanza assegnata;
Per quanto su delineato, si prevede l’abrogazione della legge regionale 14 dicembre 1993, n.72;